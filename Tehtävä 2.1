A) 

Valitsin itselleni käytettäväksi Linux-distroksi VirtualBoxiin Linux Mintin. Päädyin tähän valintaan siksi, että Linux Mint on hyvin Windowsmainen ja siksi helposti käytettävissä
näin Windowsia "aina" käyttäneelle. Lukuisat toiminnot, kuten tietokoneen sammuttaminen, ohjelmien kuvakkeiden sijainti ja niiden toimintaperiaate (kaksoiklikkaus, hiiren oikean
painike) kuin myös toiminnot ylipäätään (taustakuvan vaihtaminen, käynnistä-valikon olemassaolo ja löytyminen samasta paikasta) ovat hyvin samanlaisia Windowsin kanssa eikä minun
tarvinnut erikseen hakea ohjeita niiden käyttämistä varten. Tähän olin todella tyytyväinen, sillä siitä tulee hyvin "tervetullut" kokemus heti alkuun uutta järjestelmää kokeiltaessa.

En saanut Osboxesin valmiiksiasennettua levykuvaa toimimaan, mutta sen sijaan Mintin asentaminen virtuaalikoneeseen onnistui muitta mutkitta .ISO-tiedostolla. Hieman hämmetävää oli
se, että VirtualBoxissa asentaessa kuuluu laittaa "Tyhjennä levy ja asenna Linux Mint." Tässä kohtaa piti tajuta se, että kyseessä on *virtuaalikoneen* levy, ei koneeni levy. Tämä
auttoi myös tajuamaan paremmin virtualisoinnin perusidean: virtuaalikone on oma tietokoneensa, virtualisoitu käyttöjärjestelmä ei vain tajua sitä.

Asennus oli hieman hitaampaa käyttäen .ISO-tiedostoa, sillä siinä Mint piti oikeasti asentaa, kun taas OsBoxesissa käytössä on valmiiksi "paketoitu" käyttöjärjestelmä. Siksi myös
OsBoxesin käyttöön pääsee paljon nopeammin, kun ei tarvitse määritellä asioita itse. Toisaalta ISO:lla asentaessa on se hyvä puoli, että voi valita virtuaalikoneelle annettavat
resurssit itse oman laitteiston mukaisesti. Näin sain esimerkiksi annettua Mintillä 6 gigatavua RAM-muistia, kun taas OsBoxesin vaihtoehto käyttää oletuksena vain yhtä gigatavua.

Mintin käyttäminen on todella mukavaa, ehkäpä juuri siksi, että se on niin tuttu, sillä se on suunniteltu juuri Windowsista tuleville käyttäjille tutuksi. Oma kokemukseni on, että
Mint on todella nopea, ulkoasultaan tyylikkään moderni kuin myös minimalistinen, sekä  toiminnoiltaan nopea ja herkästi reagoiva (positiivisessa mielessä). Nautin Mintin käyttämisestä
ja se mikä on Linuxissa myös todella hyvä puoli on, että ohjelmia voi asentaa "sovelluskaupan" (repository managerin) kautta, joka tekee niistä todella helppoa: klikkaa vain asenna.
Myös Linuxin komentorivi on todella monipuolinen ja sillä saa tehtyä paljon asioita nopeasti, kuten päivitettyä koko järjestelmän ohjelmat mukaan lukien yhdellä yhdistelmäkomennolla
(todella suuri plussa). 

[Mint](https://i.gyazo.com/5927afdeaff8c8a6310ef0707fcb55f3.png)

B) 

Toiseksi Linux-versioksi otin Ubuntun, jonka asensin myös ISO:lla. Ubuntu on tunnettu hyvin pitkään todella helppokäyttöisenä Linuxina. Ubuntusta on olemassa kaksi versiota, ns. LTS-versio (Long-Term Release), johon sisällytetään vain isoimmat, vakaaksi todetut päivitetyt. Sen lisäksi on latest-versio, joka sisältää kaikki uusimmat päivitykset heti niitä haluaville.

Ubuntu on peruskäytettävyydeltään myös helppokäyttöinen. Ohjelmat aukeavat yhdellä klikkauksella ja asioille löytyy GUI-vaihtoehdot eikä tarvitse käyttää terminaalia ollenkaan perustoiminnoissa, mikä on joskus ollut yksi Linuxin ongelmista. Kuitenkin käyttöliittymä on tehty niin minimalistiseksi, ettei kaikkia toimintoja löydä kunnolla mitenkään loogisesti. Esim. valikko, josta käyttöjärjestelmä sammutetaan ja käynnistetään uudelleen oli hieman hankalasti sijoiteltu oikeaan yläkulmaan. Siinä ei myöskään ollut mitään ilmaisinta, joka kertoisi, että nämä toiminnot itse asiassa löytyvät sieltä. Toinen on myös yleinen ulkoasu, joka on tehty mielestäni aivan liian minimalistiseksi. Esimerkiksi tyhjän tilan tausta on puhdas valkoinen (#FFFFFF), jossa ei ole minkäänlaista sävyä tai varjoa eli melko tylsä. Tämän lisäksi sovellusvalikko on mielestäni hyvin hämmentävä, sillä sen ulkoasu ei ole johdonmukainen työpöydän kanssa. Myöskään ohjelmasta ei saa tehtyä mitenkään kätevästi pikakuvaketta työpöydälle, kuten Mintissä.

Mielestäni Ubuntun käytettävyys kaatuu siihen, että sen minimalistisuus on viety ekstriimiin. Käyttökokemus on hyvin vaivallollinen eikä asioita tunnu löytävän kunnolla, sillä ne löytyvät yhä useamman submenun kautta. Mint sen sijaan yllätti todella positiivisesti, ei pelkästään siksi, että muistuttaa jo tuttua Windowsin käyttöliittymää, vaan myös siksi, että se on hyvin looginen: ne asiat, joiden tarvitsee olla esillä, on sitä, ja loput on kategorisoitu järkevästi. Siinä missä Ubuntusta käteen jäi enimmäkseen hämmennystä, Mint tarjosi hyvin vastaanottavan työpöydän, jota tekee mieli käyttää heti ensikerrasta lähtien. 

[Ubuntu](https://i.gyazo.com/dd17a55ca020fb0d325fe94fbc28cb81.jpg)
